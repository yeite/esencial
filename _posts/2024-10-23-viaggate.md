---
layout: post
title: "Viaggate"
author: ""
categories: journal
tags: [poesia]
---



Viaggiate

Che se no poi diventate razzisti
e finite per credere che la vostra pelle sia l'unica ad avere ragione
che la vostra lingua è la più romantica
che siete stati i primi ad essere i primi.

Viaggiate

Che se non viaggiate poi non vi si fortificano i pensieri
non vi riempite di idee
vi nascono sogni con le gambe fragili
e poi finite per credere alle televisioni
e a quelli che inventano nemici
che calzano a pennello con i vostri incubi
per farvi vivere di terrore
senza più saluti né grazie né prego né si figuri.

Viaggiate

Che viaggiare insegna a dare il buongiorno a tutti
a prescindere da quale sole proveniamo

Viaggiate

Che viaggiare insegna a dare la buonanotte a tutti
a prescindere dalle tenebre che ci portiamo dentro

Viaggiate

Che viaggiare insegna a resistere, a non dipendere
ad accettare gli altri non solo per quello che sono
ma anche per quello che non potranno mai essere
a conoscere di cosa siamo capaci
sentirsi parte di una famiglia
oltre frontiere, oltre confini, oltre tradizioni e cultura
Viaggiare insegna a essere oltre

Viaggiate

Che sennò poi finite per credere
che siete fatti solo per un panorama 
e invece dentro voi
esistono paesaggi meravigliosi
ancora da visitare.



<iframe style="border-radius:12px" src="https://open.spotify.com/embed/track/4QJ9G8dL2WmWm5Ao0AO7Yk?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
